# Esercizio 1C

``` 

Nel testo di Kleist, emerge un contrasto affascinante tra il movimento dell'uomo, soggetto alla forza della gravità, e quello della marionetta, che è libera da questo vincolo.
In particolare viene sottolineato come in realtà il movimento della marionetta sia legato ad un centro di gravità governando il quale il macchinista, ponendo la sua anima (vix motris) al centro dello stesso, può esprimersi danzando lui stesso attraverso la marionetta. Paradossalmente la costruzione di una marionetta di giuste proporzioni , mobilità, leggerezza potrebbe portare ad una esecuzione perfetta non riproducibile da alcun ballerino per quanto bravissimo.
Questo perché il macchinista per mezzo del filo metallico può governare il centro di gravità in modo tale che le membra, come meri pendoli, seguano semplicemente la legge di gravità, modalità impossibile da eseguire nelle più grandi parti del corpo di un ballerino.
Inoltre poiché le marionette non sono soggette alla legge della gravità solo sfiorando leggermente il terreno possono rinnovare l’impeto nella danza senza interrompere la grazia nel movimento; l’uomo è invece costretto a posarsi a terra per riprendersi dallo sforzo e solo un dio può reggere il confronto in questo campo con la materia.
Se a questo aggiungiamo il disordine che possono provocare la coscienza e la riflessione nella grazia dell’uomo si può concludere che il massimo della grazia possiamo ritrovarlo o in una struttura meccanica completamente priva di coscienza o in Dio che ha coscienza infinita.
